ปรับปรุงล่าสุด 5 กุมภาพันธ์ 2564 (เริ่มใช้ตั้งแต่วันที่ 10 กุมภาพันธ์ 2564) นอกจากส่วนที่ระบุไว้
ดัดแปลงมาจากข้อกำหนดและเงื่อนไขของ video.mthai.com (เว็บไทยทูบไม่มีส่วนเกี่ยวข้องกับเว็บไซต์ดังกล่าว)

1. เว็บไทยทูบไม่อนุญาตเนื้อหาเหล่านี้ในเว็บไซต์ ซึ่งรวมถึงวิดีโอ ภาพ เสียง และข้อความที่เผยแพร่ในเว็บไซต์:
* เนื้อหาทุกชนิดที่เข้าข่ายผิดกฎหมายไทย
* เนื้อหาที่มีเจตนาโฆษณาสินค้า และ/หรือบริการ หรือเป็นการโพสต์เนื้อหาที่มุ่งผลประโยชน์ในทางการค้าหรือหากำไร (ต้องได้รับอนุญาตจากผู้ดูแลระบบ)
* เนื้อหาที่มีลักษณะล้มล้างการปกครองในระบอบประชาธิปไตยอันมีพระมหากษัตริย์ทรงเป็นประมุข หรือที่มีผลกระทบต่อความมั่นคงของรัฐ ความสงบเรียบร้อย หรือศีลธรรมอันดีของประชาชน
* เนื้อหาที่มีลิขสิทธิ์ โดยไม่ได้รับอนุญาตจากเจ้าของผลงาน
* เนื้อหาลามก อนาจาร เปลือย หรือเนื้อหาเกี่ยวกับเรื่องเพศ หรือเนื้อหาที่ยั่วยุทางเพศ
* เนื้อหาที่ส่งเสริมให้ผู้อื่นโดยเฉพาะเด็ก ๆ ทำในสิ่งที่อาจจะทำให้พวกเขาได้รับบาดเจ็บสาหัส เนื้อหาที่แสดงการกระทำที่เป็นภัยหรือเป็นอันตรายดังกล่าว
* เนื้อหารุนแรงหรือไม่เหมาะสม โดยที่มีจุดมุ่งหมายเพื่อสร้างความตกใจ ตื่นเต้น หรือเป็นการไม่เคารพ (เนื้อหาที่มีภาพความรุนแรงในบริบทข่าวหรือสารคดี โปรดอย่าลืมให้ข้อมูลที่เพียงพอเพื่อช่วยให้ผู้ชมเข้าใจว่าเกิดอะไรขึ้นในวิดีโอ อย่าส่งเสริมให้ผู้อื่นกระทำการความรุนแรงดังกล่าว)
* เนื้อหาที่ก่อให้เกิดความรุนแรงต่อบุคคลหรือกลุ่มบุคคลตามเชื้อ ชาติ หรือชาติพันธุ์ ศาสนา เพศ อายุ สัญชาติ ความทุพพลภาพ รสนิยม ทางเพศ หรือเนื้อหาที่มีอาจมีจุดประสงค์เพื่อยุยงให้เกิดความเกลียดชังในคุณลักษณะหลักดังกล่าวเหล่านี้ 
* เนื้อหาที่ขัดต่อกฎหมาย หรือศีลธรรมอันดีของประชาชน รวมถึงเนื้อหาที่มีลักษณะเป็นเท็จ ไม่เหมาะสม ไม่สุภาพ อันอาจก่อให้เกิดความขัดแย้ง หรือความแตกแยกในสังคมโดยรวม 
* เนื้อหาที่เป็นไปในลักษณะกลั่นแกล้ง หรือทำให้เกิดการเข้าใจผิดในตัวบุคคล หรือนิติบุคคล หรือสถาบันต่าง ๆ
* เนื้อหาที่ทำให้ผู้ใช้งานหลงผิด (เช่น ตั้งภาพปกวิดีโอหรือชื่อวิดีโอที่สื่อถึงเนื้อหาที่ไม่มีอยู่ในวิดีโอ)

2. ผู้ใช้งานสามารถอัปโหลดวิดีโอได้สูงสุด 20 GB ต่อผู้ใช้ (แต่ละผู้ใช้จำกัด 2 GB ต่อวัน) รายละเอียดอื่น ๆ อยู่ในเงื่อนไขโควต้าอัปโหลดวิดีโอที่อยู่ในช่อง เงื่อนไข

3. (เฉพาะวิดีโอ (ยกเว้นวิดีโอแพร่ภาพสด) ที่อัปโหลดหลัง 17 กพ 2564) แต่ละวิดีโอห้ามมีความยาวเกิน 60 นาที หากเกินขอสงวนสิทธิ์ลบออกจากระบบ

3. ในเวลาเดียวกัน สามารถแพร่ภาพสดได้ 1 วิดีโอต่อผู้ใช้ และ 5 วิดีโอต่อเว็บไซต์ จำกัดเวลาแพร่ภาพสดสูงสุด 3 ชั่วโมงต่อครั้ง (แก้ไข 15/2/64 เริ่มบังคับใช้ 16/2/64: หากสร้างวิดีโอแพร่ภาพสดไว้โดยไม่มีการออกอากาศเป็นเวลามากกว่า 1 ชั่วโมง หรือหากมีความจำเป็น ผู้ดูแลระบบขอสงวนสิทธิ์ในการลบวิดีโอนั้นเพื่อให้ผู้ใช้อื่นสามารถแพร่ภาพสดต่อได้)
