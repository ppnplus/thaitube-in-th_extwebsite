ปรับปรุงล่าสุด 5 กุมภาพันธ์ 2564 ยกเว้นข้อที่มีการปรับปรุงภายหลัง

- (แก้ไขเมื่อ 15 กุมภาพันธ์ 2564) ThaiTube.in.th ไม่อนุญาตเนื้อหาที่ขัดต่อกฎหมายไทยและกฎระเบียบของเว็บไซต์ หากไม่เป็นไปตามนโยบายของเว็บไซต์ ผู้ดูแลระบบขอสงวนสิทธิ์ในการลบเนื้อหานั้นออกทันทีที่พบเห็น และอาจพิจารณาโทษเพิ่มเติมหากกระทำผิดซ้ำ

- เว็บไซต์นี้อาจมีการแสดงผลเนื้อหาจากเว็บไซต์อื่น ๆ ในเครือข่าย PeerTube โดยตรง ซึ่งอาจไม่ได้อยู่ภายใต้กฎและการดูแลของไทยทูบ (สังเกตที่ชื่อของผู้ใช้ที่อัปโหลดวิดีโอ หากเนื้อหาไม่ได้ถูกสร้างโดยผู้ใช้ที่อยู่ใน ThaiTube.in.th จะมีชื่อเว็บไซต์แสดงต่อท้าย) และเว็บไซต์อื่น ๆ ในเครือข่าย PeerTube อาจดึงข้อมูลวิดีโอจาก ThaiTube.in.th มาแสดงผลโดยตรงด้วยเช่นกัน

- ThaiTube.in.th อาจใช้เนื้อหาที่ผู้ใช้เผยแพร่เป็น สาธารณะ เพื่อการประชาสัมพันธ์เว็บไซต์ หรือส่วนหนึ่งของเว็บไซต์

- เนื้อหาทั้งหมดถูกจัดเก็บอยู่บนบริการคลาวด์ซึ่งให้บริการโดยบุคคลที่สาม ทาง ThaiTube.in.th ขอสงวนสิทธิ์ในการรับผิดชอบทุกกรณีหากมีปัญหาที่เกิดขึ้นโดยผู้ให้บริการบุคคลที่สามซึ่งอยู่นอกเหนือการควบคุมโดย ThaiTube.in.th

**นโยบายการใช้และดูแลข้อมูล**
- ผู้ดูแลสามารถเห็นรายชื่อผู้ใช้ของเว็บไซต์นี้ รวมถึงอีเมลที่ผู้ใช้ใช้ลงทะเบียน ความคิดเห็น และวิดีโอที่ผู้ใช้เผยแพร่ (ซึ่งรวมถึงวิดีโอที่ตั้งเป็น ไม่แสดงในรายการ หรือ ส่วนตัว)
- ThaiTube.in.th ไม่มีนโยบายเปิดเผยข้อมูลส่วนตัวสู่สาธารณะ เราจะไม่ใช้ข้อมูลส่วนตัวเพื่อวัตถุประสงค์อื่นนอกจากเพื่อตรวจสอบ-แจ้งเตือนพฤติกรรมของผู้ใช้ และเพื่อแจ้งผลสำหรับเนื้อหาที่มีการรายงานสู่ผู้ดูแลระบบ และมีการเก็บรักษาข้อมูลส่วนตัวอย่างปลอดภัย
- เว็บไซต์นี้มีการใช้ hCaptcha เพื่อลดสแปม ซึ่งอาจมีการเก็บและใช้ข้อมูลตามนโยบายความเป็นส่วนตัวของ hCaptcha
- ผู้ใช้ที่ต้องการลบบัญชีออกจากเว็บไซต์นี้ หรือต้องการลบเนื้อหา สามารถลบได้ด้วยตัวเอง หรือติดต่อผู้ดูแลระบบเพื่อให้ผู้ดูแลระบบทำการลบข้อมูลของท่าน

**เงื่อนไขโควต้าอัปโหลดวิดีโอ** (แก้ไขล่าสุด 1 กุมภาพันธ์ 2564)
- อนุญาตให้ 1 ผู้ใช้ อัปโหลดวิดีโอได้รวม 20GB (จำกัด 2GB ต่อวัน)

*เงื่อนไขด้านล่างนี้ เฉพาะผู้ที่จะขอโควต้าอัปโหลดวิดีโอเพิ่มจากที่มีอยู่เดิมเท่านั้น*
- หากท่านเข้าข่ายดังต่อไปนี้ สามารถส่งข้อความหาผู้ดูแลระบบเพื่อให้ทางเว็บไซต์ ThaiTube.in.th พิจารณาปรับเพิ่มโควต้าของท่านได้:
-- บัญชีมีอายุการใช้งานอย่างน้อย 14 วัน
-- เนื้อหาที่อัปโหลดไม่ผิดกฎหมายไทย (รวมถึงไม่ละเมิดลิขสิทธิ์ของผู้อื่น)
-- เป็นผู้ผลิตสื่อ (Content Creator) ที่มีความจำเป็นต้องอัปโหลดเนื้อหาลง ThaiTube.in.th เป็นประจำ
- ทีมงาน ThaiTube.in.th พิจารณาความเหมาะสมในการให้สิทธิเพิ่มโควต้าอัปโหลดวิดีโอตามความประพฤติของผู้ใช้และเนื้อหาวิดีโอที่ผู้ใช้อัปโหลด หากผู้ใช้ไม่ปฏิบัติตามเงื่อนไขนี้และเงื่อนไขของเว็บไซต์ ทีมงานขอสงวนสิทธิ์ในการลดโควต้า และอาจดำเนินการอื่น ๆ ตามที่ระบุในเงื่อนไขของเว็บไซต์ร่วมด้วย
